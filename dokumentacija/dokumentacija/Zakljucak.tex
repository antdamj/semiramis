\chapter{Zaključak i budući rad\hfill}
		
		Zadatak naše grupe bio je razvoj web aplikacije za iznajmljivanje vozila preko interneta (rent a car aplikacija) uz mogućnost upravljanja vozilima, poslovnicama, rezervacijama i recenzijama. Aplikacija na kojoj je radio tim od sedam članova u potpunosti je dovršena nakon petnaest tjedana naporna rada. Provedba projekta odvijala se u dvjema fazama. Radi se o fazi ostvarivanja osnovnih funkcionalnosti web aplikacije, te fazi ostvarivanja različitih implementacijskih detalja. 
		
		\setlength\parindent{24pt}
         Prva faza projekta uključivala je okupljanje tima za razvoj aplikacije, odabir projektnog zadatka, te definiranje ciljeva koje smo kasnije ostvarili. Značajan dio vremena u prvoj fazi zahtijevala je izrada dokumentacije. Kvalitetna dokumentacija nam je uvelike olakšala daljni rad pri realizaciji osmišljenog sustava. Detaljno opisani obrasci uporabe, kao i dijagrami obrazaca uporabe, oslikavajući sve bitne funkcionalnosti, predstavljali su bitan faktor pri izradi aplikacije. Opisivanje modela baze podataka  nam je poslužilo za izradu seed.js dokumenta kojim smo napunili praznu bazu autos, kao i za ostvarenje korištenih razreda. Osim dokumentacije, prvi dio projekta uključivao je i izradu osnovnih funkcionalnosti kao što su registracija, prijava i stvaranje baze podataka.
         
         \setlength\parindent{24pt}
        Druga faza projekta bila je puno intenzivnija nego prva što se tiče samostalnog rada. Uključivala je pisanje programskog koda i manjim dijelom pisanje dokumentacije. Dokumentacija je uključivala izradu UML dijagrama. Neki članovi tima na početku snalazili su se bolje od ostalih pri pisanju programskog koda pa su pomagali ostalim članovima tima. Uz njhovu pomoć svi članovi postali su sposobnima samostalno odraditi svoje zadatke. Manjak iskustva izrade aplikacija za web je predstavljao prepreku pri ostvarivanju dogovorenih ciljeva, no s vremenom svi su se snalazili pri pisanju koda. 
        
        \setlength\parindent{24pt}
        Komunikacija među članovima grupe bila je ostvarena putem Whatsappa čime smo postigli informiranost o napretku projekta, kao i dogovore o mogućim idejama i sastajanjima. Sastanci su bili održani preko platforme Microsoft Teams ili uživo. 
        
        \setlength\parindent{24pt}
        Sudjelovanje na ovakvom projektu bilo je vrijedno iskustvo svim članovima tima. Ovo je naš prvi ovakav projekt. Znanje koje nam je bilo potrebno za ovaj projekt smo jednim dijelom stekli na predmetu Razvoj programske potpore za web i pokretne uređaje, te smo to znanje unaprijedili kroz ovaj projekt uz pomoć interneta i samog iskustva. Iako smo sasvim zadovoljni postignutim uspjehom, uvijek ima mjesta za napredak. 
		
		\eject 